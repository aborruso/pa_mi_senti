---
layout: ../layouts/MarkdownLayout.astro
title: Info
---

## Cos'è PA Mi Senti?

**PA Mi Senti** è uno strumento pensato per facilitare la comunicazione tra cittadini e Pubblica Amministrazione. Il progetto offre un accesso rapido e intuitivo a servizi di segnalazione per il **Comune di Palermo**.

Al momento soltanto Palermo è supportata, ma l'architettura del progetto permette di aggiungere facilmente altre città italiane in futuro. E lo puoi [chiedere qui](https://github.com/aborruso/pa_mi_senti/issues).

### Come funziona

Il servizio è organizzato per temi (ad esempio: Igiene urbana, Polizia Municipale, Manutenzione strade, etc.). Per ogni tema, puoi trovare i canali di contatto disponibili: _social network_, telefono, email, ecc..

Per i canali _social_ come Twitter/X, il servizio mette a disposizione messaggi precompilati che facilitano la segnalazione, permettendoti di personalizzare il messaggio prima dell'invio.

### Filosofia del progetto

PA Mi Senti è costruito su questi principi:

- **Nessuna registrazione**: non devi creare account o autenticarti. Ti identifichi solo quando contatti la PA attraverso il canale che scegli (tweet dal tuo account, email, telefonata).
- **Delega alle piattaforme**: vuoi allegare foto, video o documenti? Lo fai direttamente nella piattaforma che usi (Twitter/X, email, ecc.). Il servizio non gestisce contenuti multimediali.
- **Messaggi pronti all'uso**: template precompilati per le segnalazioni più comuni (es. a Palermo la RAP risponde ai tweet, quindi trovi messaggi già pronti per cestini pieni, abbandoni, mancato spazzamento).
- **Geolocalizzazione opzionale**: se usi Twitter/X, puoi scegliere di includere la tua posizione nel messaggio, rendendo più facile l'intervento. È sempre una tua scelta.
- **Facile espansione**: aggiungere nuove città, temi o canali richiede solo la modifica di file di configurazione. Chiunque può contribuire.

### Privacy e sicurezza

PA Mi Senti non raccoglie dati personali. Non ci sono registrazioni, cookie di tracciamento o database. La localizzazione è facoltativa e richiede il tuo consenso esplicito ogni volta. I dati che condividi con la PA dipendono dal canale che usi (Twitter/X, email, telefono) e sono gestiti da quelle piattaforme, non da noi.

### Contatti e feedback

Hai suggerimenti per migliorare il servizio? Apri [una issue qui](https://github.com/aborruso/pa_mi_senti/issues).
